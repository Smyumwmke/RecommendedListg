毕沅诗集-(全两册) PDF下载 本书编委会 百度云 电子书 下载 电子书下载
PDF电子书下载不求人，看这篇文章就够了→ http://www.chendianrong.com/pdf#702008972
PDF电子书下载不求人，看这篇文章就够了→ http://www.chendianrong.com/pdf#702008972
<p>书名:毕沅诗集-(全两册)</p><p>作者:本书编委会</p><p>页数:1246</p><p>定价:¥140.0</p><p>出版社:人民文学出版社</p><p>出版日期:2015-01-01</p><p>ISBN:9787020089727</p><p><h2>本书特色</h2></p>[<p>

	 本次汇集《灵岩山人诗集》、《乐游联唱集》，前者以嘉庆四年毕氏经训堂刻本为底本，校以南图藏青箱书屋钞本、瞿冕良藏杏雨草堂钞本。后者以乾隆四十七年西安节署刻本为底本。二种均参校道光元年宝拙堂刻本《卜砚集》、《随园续同人集》等十种总集、别集中所录毕氏作品。还辑录了毕沅的集外诗词作品。附录史善长《弇山毕公年谱》、毕沅传记数据、毕沅诗文集著录情况、毕沅评论资料等。



	毕沅诗集卷二十四


	崆峒山房集


	靜夜怨二首


	萬古一明月，照我今夕愁。碧海斷波瀾，傾成雙淚流。


	盈盈十五夜，蟾影漾虛寥。怕看十分滿，圓不到明宵。


	青箱書屋本王批


	不是太白，不是長吉，足令仙才、鬼才一齊頫首。


	


	七夕有感


	燭冷銀屏掩綺寮，空堂四壁罥蠨蛸。僊凡悵望長終古，生死闗情重此宵。微月有波秋澹澹，新涼無夢夜迢迢。明河即是重泉路，天上人間總寂寥。


	青箱書屋本王批


	入木三分。義山七夕詩極多，大都為悼亡而作，未能如此沉着也。


	


	庭前叢菊盛開感賦二絕


	洋種分來植瓦盆，幾枝爛漫對黃昏。晚涼陣陣經秋雨，一夕花光滿淚痕。


	霜光滿院惜虺隤，晼晚風心夕夕催。我恨寒花太情薄，一叢依舊向秋開。


	


	中秋對月二首


	皎景無邊一色新，舉頭顧兔走踆踆。忍看天上重圓月，長照人間失偶人。水調殘歌傳舊譜，鍾陵小謫記前因。夜臺此夕清光共，應惜秋衾獨病身。


	心折刀頭嘆轉蓬，一輪冉冉畫樓東。境鄰寂寞偏吟鬼，魄落高寒*怯風。銀鏡影消蟬鬢冷，玉簫聲斷鶴幢空。孀娥莫漫傳清怨，心事分明爾我同。


	


	四十生朝自述三首


	吾家老宗系，本是新安分。一遷玉峯麓，再遷婁江漘。世德漸淩替，繼業顛弗振〔一〕。空存傳家笏，易代貽子孫。家藏象笏二，係先代所貽。高會事業盡，為庶為清門。大父嗜經籍，晚歲貢成均。中復葉計然，辛苦儕齊民。經營五十載，家計幸茍完。夙存利濟念，誓將古處敦。麥舟不惜助，債券隨時焚。生為給衣食，死為營棺墳。散財不望報，澤物寧肥身。仁風扇桑梓，鄉里稱善人。中年育我父，門衰丁又單。哀哀孤生兒，我父旋棄捐。大父攜孤兒，同湌共被眠。寶護比珠玉，愛養如心肝。下筆為文章，一見便喜歡。其年七十七，疾入膏肓間。涕泣跪牀下，從容授遺言。吾宗大衰頹，屬望惟汝焉。汝父早棄世，汝母幸淑賢。汝婦能持家，汝弟行隨肩。學書復學劒，不若守一編。余少好游俠，先大父每禁飭之。少歲不自拔，遲暮徒傷憐。他年汝獲第，泉下應開顏。叩頭敬弗忘，駑駘力加鞭。廬墓開故篋〔二〕，雪案撫遺牋〔三〕。恭儀母氏命，刺股垂三年。三年釋持重，騎驢走幽燕。前輩老宗匠，倒屣猶懃拳。謬許慘綠人，末座廁吟壇。遂登政事堂，遂躋侍從班。螭頭忝簪筆〔四〕，天語親承溫。圭璋愧特達，監郡來階秦。羗民紛雜遝，凋敝資撫循。官人疎惠澤，節鉞空嶙峋。上恐負我君，下恐負我親。雙丸恣跳擲〔五〕，四十嗟無聞。念之心煩鬱，晨夕起長歎。


	烏烏林中禽，飲啄抱微質。懷此返哺私，飛鳴不能歇。日夜聞烏嗁，欲言淚先咽。念母生我時，朝夕不離膝。丁年遘艱屯，門祚竟兀臲〔六〕。哀哉先君子，中道遽奄忽。諸孤在後單，禋祀半存歿。我母生名門，弱齡解吟雪。青鐙掩靈幃，麻衣理卷帙。口授三百篇，點墨漬淚血。曰爾祖爾父，愴焉齎志卒。汝曹弗讀書，何以慰繼述？十年茹荼苦，廿年柏舟節。同胞三弟兄，一一皆授室。沅也藉寵靈，膴仕依禁闥。手書寄日下，官箴細書列。戒以滿招損，朂以名副實。丁亥補外初，烏私念明發。一麾六千里，暫假五十日。上堂拜我母，母心大歡悅，兒子大愁結〔七〕。昔去尚丹顏，今來半白髮。精神非往年，疾病有時節。扶杖繞階行，單衣見出骨〔八〕。迢遙車馬程，夤緣山嶽岊。迎養母力勞，棄官母心怫。母曰兒去去，勿復重言說。內外各有程，君親本無別。苟能盡所事，身致力亦竭。雞鳴下堂行，彳亍久未出。西來古金城，兩聽喚鶊蟀。魂夢繞高堂，依戀雜恍惚。茲當母難辰，忽忽如有失。白雲隔晨昏，歲月去飄瞥。兒年已四十，母年六十一。去日既苦多，來日安可必。采蘭違色養，不如反集菀。逝將返故鄉，將母計已決。隴水濺濺流，思親但愁絕。兒大母力衰，兒官母養缺。


	秋宵不成寐，攬衣起徬徨。哀我泉下人，嘆逝行自傷。當年結絲蘿，各各二十強。年庚自相對，門戶自相當〔九〕。上堂拜大父，入室參姑嫜。共說新婦好，婉孌揚芬芳。朱絃譜瑤琴，彈出雙鳳凰。百年更萬里，久久共翱翔。人事有乖違，離合不可常。金門滯游跡，燕吳路阻長。承歡婦兼子，日夕在母傍。慮我資斧竭，遠道釵環將。囑我寒暑慎，先秋寄衣裳。辛夏始北上，我官晉宮坊。經營苜蓿盤，內政資匡襄。彈指二十霜，甘苦實共嘗。浮萍泛根柢，大海吹茫茫。挈家度隴坂，盡室行蒼黃。那知一年間，門庭判滄桑。哀哀鬼哭夜，骨肉痛死亡。一病竟弗瘳，幼子旋夭殤。執手悲永訣，含淚聲琅琅。勸我早歸耕，兩親鬢髮蒼。回頭顧大兒，兒今始無娘。嬌癡年十五，事事須周防。娘今捨兒去，如刀割胸腸。西風吹素幬，殯棺在中堂。羅衣閉塵篋，角枕橫空牀。夙昔同衾人，生死共一房。荏苒變節序，霜露感新涼。眼枯涕淚盡，骨瘦形神尫。朅來好親友，肴榼羅篚筐。謂予覽揆辰，酌酒進一觴。再拜謝諸君，高誼弗敢忘。早年痛失父，中年悼妻喪。搔首問蒼昊〔十〕，曷予罹百殃。月夕雨昏昏，舉頭天荒荒。璧碎不復完，琴斷不復張。我生縱有涯，焉能學蒙莊。麤酬家國事，逝欲皈空王。


	校勘記


	〔一〕‘弗’，杏雨草堂本作‘風’。


	〔二〕‘廬墓’，杏雨草堂本作‘結泗’。


	〔三〕‘雪案’，杏雨草堂本作‘汎瀾’。


	〔四〕‘忝’，杏雨草堂本作‘每’。


	〔五〕‘擲’，杏雨草堂本作‘躑’。


	〔六〕‘竟’，杏雨草堂本作‘漸’。


	〔七〕‘子’，杏雨草堂本作‘心’。


	〔八〕‘出’，杏雨草堂本作‘立’。


	〔九〕‘自’，杏雨草堂本作‘還’。


	〔十〕‘昊’，杏雨草堂本作‘旻’。


	杏雨草堂本王批


	三詩情真語摯，絕無雕琢，在集另是一體。


	樂府之遺。（‘烏烏林中禽，飲啄抱微質。懷此返哺私，飛鳴不能歇。日夜聞烏嗁，欲言淚先咽’）


	真摯不在詞藻。（‘兒年已四十，母年六十一。去日既苦多，來日安可必’）


	十字抵一篇《蓼莪》。（‘兒大母力衰，兒官母養缺’）


	<span s="">
</span></p>]<p><h2>作者简介</h2></p>[<p>
	 杨焄，文学博士,华东师范大学中文系副教授，研究方向为魏晋至唐代文学批评。著有《明人编选汉魏六朝诗歌总集研究》（陕西人民教育出版社2009年）；整理有《民国诗话丛编》（合作校点，上海书店出版社 2002 年）、《江南女性别集二编》（合作校点，黄山书社2010年）

 毕沅（1730—1797）字纕蘅，亦字秋帆，自号灵岩山人。镇洋（今江苏太仓）人。乾隆二十五年（1760）进士，廷试第一，状元及第。毕生仕宦显赫，历官内阁中书、翰林院修撰、陕西巡抚、河南巡抚、湖广总督、山东巡抚等职，参与乾隆时期众多政治方针的制定和实施。在其幕府中汇聚了洪亮吉、黄景仁、孙星衍、杨芳灿、汪中等诗文名家，彼此之间常有诗文酬应。他还精研史学及金石，与众多乾嘉学者进行过频繁的学术交流，并在众人协助下编纂了《经训堂丛书》、《续资治通鉴》等著作。毕沅是乾嘉时期政界、文坛和学林的代表人物。 

	
</p>]<p><h2>目录</h2></p>
  毕沅诗集目录  靈巖山人詩集序 張鳳孫  靈巖山人詩集序 王文治  靈巖山館詩集序 洪亮吉   靈巖山人詩集**卷 硯山怡雲集 閼逢困敦 琴操三章 題靈巖山館壁 古劒篇 玉階怨 采蓮曲 秋夜行婁江道中 寒山別墅遇王丈日初昱賦贈 虎丘步月坐千人石試第三泉 渡海吟 樂郊園十二景題沈子居畫冊  春曉臺  藻野堂  松閣  霞外 帆影樓  涼心堂  掃花庵  就花亭  浣香徑  田舍  竹屋  雪齋 詠井上古柏 旃蒙赤奮若 硯石山房 虎丘冶春詞十首有序 折花曲 更衣曲 香夢齋春日雨中作 題徐徵君俟齋畫靈巖山圖即用前韻 幽居再用前韻 楊編修文叔繩武先生索觀近製為評點獎借倍至即座賦呈 遊馬鞍山登文筆峰展眺 月夜聽琴 訪隱者不遇 冬日郊行 柔兆攝提格 早春園梅欲放喜而有作 失釵怨 詠玉環 初夏 蕉花詩有序 秋夜宿靜然上人房題壁 將遊西山書示同社諸子 吳企晉泰來邀李丈客山果王鳳喈鳴盛錢曉徵大昕趙損之文哲王蘭泉昶曹來殷仁虎集聽雨篷小飲即席
